<div style="text-align:center">
  ![](http://senakaraduman.github.io/img/innoverakamp/innovera-logo.png) 
</div>
Merhaba arkadaşlar, bu yazımda size **Innovera** 'nın düzenlemiş olduğu 13-18 Mayıs tarihleri arasında gerçekleşen **Siber Kamp 2019** 'dan bahsetmek istiyorum. Kampın amacı, eğitim 'den sonra gerçekleşen CTF sonucunda başarılı olan kişiler ile staj süreci başlatmak. Kampa giriş sürecinden bahsedecek olursam;

**1-** Online bir sınav gerçekleşti. Sınav içeriği temel olarak Network-Linux, Ağ, Web ve Mobil güvenlik sorularından oluşuyordu. Bir takım elemeler gerçekleştik den sonra ikinci aşamaya geçtik.

**2-** Innovera İstanbul ofisinde gerçekleşen yazılı sınav, bu yazılı sınav içerik olarak hemen hemen aynı olmasına rağmen bence online sınava göre daha kolaydı. Bu iki sınav sonucunda puanlarımız değerlendirilerek başarılı olanlar kamp sürecine dahil edildi. 

**3-** 13 Mayıs ve eğitimimizin başlaması :)

Gerçekten kampa katılmaya hak kazandığımı öğrenince çok mutlu oldum ve 6 gün boyunca sektördeki tecrübeli hocalarımızdan eğitim alacağım içinde heyecanlanmıştım. :)

Kamp konularını yazacak olursam;

- 13 Mayıs - Linux ve Network Temelleri 
- 14 Mayıs - Ağ ve Wi-Fi Sızma Testi  
- 15 Mayıs - Web Uygulama Güvenliği 
- 16 Mayıs - Mobil Uygulama Güvenliği
- 17 Mayıs - DoS/DDoS, Yük Testi, KVKK, ISO27001 
- 18 Mayıs - CTF

Bu konular kendi içlerinde ne kadar uzun olsalar da hocalarımız 1 günde bize aktarabildikleri bütün bilgileri aktardılar ve her günün sonunda bu alanların hepsinde belli bir aşama kaydedecek kıvama gelmiş olduk. 

Açıkçası daha önce zafiyetli bir makine çözmemiştim çünkü hep bir çekincem vardı çözebilir miyim çözemez miyim nasıl bir yol izleyeceğimi bilmiyordum ve kafamda soru işaretleri vardı. Bu kafamdaki soru işaretlerine çözüm bulabildim ve bu benim için çok iyi oldu. Çok güzel yeni bilgiler edindim ve nasıl ilerleyebileceğimi artık daha iyi biliyorum. 

**CTF** günü :) 5 adet zafiyetli makinemiz vardı bu makineler üzerinde shell almaya ve yetki yükseltmeye çalıştık. Elde ettiğimiz haklar ile flag.txt dosyalarını okumaya çalıştık. Bulduğumuz flagleri panele girdik ve puanlarımızı kazandık. 

Kendi adıma konuşacak olursam benim için eğlenceli ve çok güzel geçen bir 6 gündü. Sınıf olarak da o kısa süre içerisinde çabucak kaynaşıp iyi anlaşmıştık. Buradan kampı düzenleyen ve emeği geçen herkese teşekkür ederim. 5 gün boyunca bize eğitim veren ve değerli bilgilerini paylaşan [Barkın Kılıç](https://twitter.com/Barknkilic), [Emre Övünç](https://twitter.com/EmreOvunc), [Seren Porsuk](https://twitter.com/_statex), [Ahmet Gürel](https://twitter.com/ahmettgurell), [Hakkı Can Karacan](https://twitter.com/cankaracan0) hocalarıma da ayrıca çok teşekkür ederim. :)

![](http://senakaraduman.github.io/img/innoverakamp/sınıf1.jpeg)
![](http://senakaraduman.github.io/img/innoverakamp/sınıf2.jpeg)


